---
layout: blog
title: "Nu beschikbaar: Freesewing, een open source platform voor naaipatronen op maat"
linktitle: "Nu beschikbaar: Freesewing"
img: freesewing-logo.jpg
caption: "Het freesewing logo"
author: 'Joost De Cock'
category: docs
blurb: "Met enige trots mag ik freesewing core v1.0.0 aankondigen, met bijhorende documentatie die het project in detail beschrijft."
updates:
 1:
   date: 2018-04-17 18:20
   title: Vertaald naar het Nederlands
   update: Vertaald naar het Nederlands van [de originele Engelstalige blogpost](/blog/announcing-freesewing).
   by: joost
---
Met enige trots mag ik [freesewing core v1.0.0](https://github.com/freesewing/core) 
aankondigen, met bijhorende [documentatie](/docs) die het project in detail beschrijft.

Maar ik ben ook realistisch, en begrijp dat je niet de tijd hebt om je door pagina's documentatie heen te worstelen.

Dus is hier een verhaal dat de essentie van Freesewing samenvat:

## Het verhaal achter freesewing
Kleren maken is makkelijk, echt wel.
Wat moeilijk is om die kleren mooi te laten passen.
Daarom gebruik je een naaipatroon.
Dat dient als blauwdruk voor datgene wat je aan het maken bent.
Een goed patroon geeft je een goeie pasvorm. De meeste patronen doen dat niet.

Dat is omdat — net zoals de kleren die je koopt in de winkel — naaipatronen in verschillende maten worden gemaakt.
En maten zijn een knullige manier om mensen in hokjes te passen.
Ze zijn gemaakt voor een onbestaande gemiddelde persoon, niet voor jou.

Er is een andere manier, en dat is om een patroon te tekenen vertrekkende van de dimensies van je eigen lichaam.
Zo'n naaipatroon-op-maat is een stuk beter, maar vergt een hoop werk.

Daar wou ik graag verandering in brengen, en dat intiatief is uitgemond in 
[MakeMyPattern.com](https://makemypattern.com/).
Die website heb ik een aantal jaren uitgebaat, en het was een opmerkelijk succes.
Wellicht mede door het feit dat ik alle patronen gratis ter beschikking stelde.

In de wereld van de hobby kleermaker/kleermaakster is het niet altijd evident om uit te leggen 
waarom iemand er voor kiest om zijn werk gratis weg te geven.
De zaken liggen anders in de wereld van de open source software waar het idee van je werk delen met
andere ten bate van iedereen het weefsel is waarmee de gemeenschap aan elkaar hangt.

Ik kan niet zomaar hocus-pocus de cultuur van open source naar de wereld van naaipatronen brengen.
Maar wat ik wel kan doen is naaipatronen naar de wereld van open source brengen.

[Freesewing.org](https://freesewing.org/) zal blijven aanbieden wat 
[Makemypattern.com](https://makemypattern.com/) reeds aanbood: 
vrije (en gratis) naaipatronen op maat.
Maar daarenboven kan iedereen nu zijn steentje bijdragen.

Ik hoop dat ik niet de enige ben die het Venn-diagrama van de hobby kleermakers en techneuten pal in het midden zit.

joost

## Bedankjes
Freesewing is een project van [Joost De Cock](https://github.com/joostdecock) en vrijwillige medewerkers.

Dank aan [@jakesgordon](https://github.com/jakesgordon) en [Kevin Lindsey](http://www.kevlindev.com) die me toelieten om voor dit project een deel van hun code om te zetten.
                
Het enthousiasme en de input van
[@diggydev](https://github.com/diggydev),
[@cabi](https://github.com/cabi),
[@woutervdub](https://github.com/woutervdub),
[@cloutiy](https://github.com/cloutiy),
[@straytaoist](https://github.com/straytaoist),
[@netpraxis](https://github.com/netpraxis),
[@Stefan1960](https://github.com/Stefan1960),
[@brendare1](https://github.com/brendare1),
[@JorisJoppe](https://github.com/JorisJoppe),
[@JamJenkins](https://github.com/JamJenkins), en
[@fightingrabbit](https://github.com/fightingrabbit) waren een belangrijke opsteker tijdens de ontwikkeling van dit project.
                
Dank aan [@annekecaramin](https://twitter.com/annekecaramin) om een logo to ontwerpen dat cool genoeg is om op een T-shirt te zetten.

Bijzondere dank aan [@scorchtorch](https://twitter.com/scorchtorch) die het best in is dat hart/sla/gewei gedoe.
                 
Tot slot, dit project zou niet bestaan zonder de steun van de gebruikers en sponsors van [makemypattern.com](https://makemypattern.com/).

Bedankt allemaal!

